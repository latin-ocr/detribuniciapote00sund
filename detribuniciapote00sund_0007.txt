Satis compertum est L. Sullam, quum dictator annis 67 3—
4f81—80 reipublicae Romanae sormam commutaret, duo inprimis
secutum esse, ut tribunorum plebis potestas imminueretur et ut
senatus augeretur firmareturque potentia et auctoritas. Tribuna-
tus enim eo tempore summam in licentiam creverat adeoque civi-
tati perniciosus evaserat, ut omni quieto reipublicae statui ini-
micus esse videretur. Eo res pervenerat. ut senatus principatum,
quem optimis temporibus in republica habuerat, retinere non pos-
set neque, ut antea, providere, ut uno et constanti consilio res
civitatis administrarentur. Tribuni contra audacius semper et li-
centius rerum regimen ad se trahebant, contionibus multitudinis
animos quoquo volebant, impellentes et in conciliis plebis omnia
ad' suum arbitrium decernentes. Neque facile vim tribuniciam
sustineri posse, ipse Sulla in primo consulatu (666s88) expertus
etat, quum Sulpicius tribunus rogatione lata ei imperium belli
adversus Mithridaten suscepti abrogasset ipsique vim minatus
esset. Apparebat igitur id ante omnia ei curae sore· in republica
constituenda, ut nocendi vis ei magistratui adimeretur.

Sed ut hoc hon dubium est, ita si ad singulas res exami-
nandas quaestio traducitur, illud incertum atque in magna docto-
rum hominum contentione est positum, quid quantumque iuris
de potestate tribunorum detraxerit. Nam scriptores antiqui, ut
sunt de rebus temporum Sullanorum pauca et manca memoriae
prodita, plerumque universe et infinite de hac re loquuntur¹, et

 

¹ Velut Cic. leg. 3, 9, 22 Sullam proba qm' tribunis plebis 'sua lege
iniuriae faciendae potestatem ademerit, auxilii serendi reliquerit. Vell. 2, 30 Sulla
tribuniciae potestatis imaginem sine re reliquerat. App. B. C. 1, 100 τὴν τῶν
δημάρχων ἀρχὴν ἴσα καὶ ὰνεῐλεν ἀσθενεστάτην ἀποφήνας. Alios locos vide
apud Mommsnx, Rom. Staatsrecht, 11 ⁸, p. 307 adn. 1.

