DE TRIBUN. POT. A SULLA IMMINUTA 7

memoriae sunt prodita. Atque ex auctorum testimoniis gravis-
simum sine dubio est id quod habet periocha Liviana; nam si
ex locis, quales sunt ille Caes. B. C. 1, 7: »Caesar nudata om-
nibus rebus tribunicia potestate tamen intercessionem liberam
reliquit», nihil pro certo concludere licet, quum manifestum sit
scriptorem rem in maius augere potuisse et revera auxisse, ni-
hil tamen causae ast, quin illud, quod plane et simpliciter dicit
is, qui periocham scripsit Livianam‚ potestatem tribunorum plebis
minuit et ius omne legum serendarum ademit, ex narratione Livii
recte excerptum sit¹. Si vero Sulla non plane et aperte tribunos
hoc iure privavit, sed ita, ut ambagibus quibusdam ad rem ob-
tinendam uteretur, cur existimandum est aut Livium sormam le-
gis et perscriptionem non recte litteris mandasse, aut eum, qui
periocham composuit, aliam scripturam substituisse, pro eo ut
longe faciliorem simplicioremque viam eligeret veram exscribendi?
Appianum vero (B. C. ἰ, 59) existimandum est tradidisse, Sul-
lam concilia plebis sustulisse; sed quum hic locus haud dubie
‚difficultatibus quibusdam laboret neque de eo interpretando om-
nes idem sentiant, ad eum infra redeundum erit.

Deinde vero de Sulla ita existimandum esse satis docet
historia decem illorum annorum, qui secuti sunt. Nullam enim
legem a tribunis rogatam videmus per totum illud temporis spa-
tium, quo leges Sullanae et quae ille de tribunorum iure sanxerat
immutata manebant. Ac tamen vix ullus praeteriit annus inde a
dictatura a Sulla deposita usque ad consulatum Pompeii et Crassi,
quum tribunicia potestas restituta est, quin tentatum sit, ut acta
Sullae rescinderentur. Per id tempus tribuni ipsi acrius semper
instabant, ut amissa sibi potestas redderetur3 cuius rei statim
peractis sollennibus, quibus exsequiae Sullae sunt celebratae, ini-
tium sactum est. Nam tribuni mox Lepidum consulem adierunt
(676l78)‚ a quo uno in hac re aliquid sperare poterant, petentes,
ut tribuniciae potestati restituendae daret operam, sed Lepidus
tum videtur condicionem repudiasse, quamquam anno insequenti,

 

¹ F. Hssvmt, qui de periochis Livianis scripsit (Fleckeisens Jahrb. f. klass.
Phil. 1875, p. 645 seqq), quamquam eum, qui illas scripsit, non solum negli-
gentiae arguit, sed etiam interdum ea, quae a Livio essent narrata, corrupisse
dicit, tamen plerumque eum iisdem verbis uti atque eum, cuius librorum sum-
mas composuit. et raro tantum de suo aliquid addidisse concedit (p. 651).

