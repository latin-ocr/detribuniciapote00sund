DE TRIBUN. POT. A SULLA IMMINL'TA 27

περιελόντες), eum sic iudicasse apparet, etiam priora pertinuisse
ad potestatem eorum coercendam, sed non facile intelligitur, quid
mutatus in comitiis centuriatis suffragii serendi modus ad tribunos
circumscribendos momenti habere potuerit. Mihi quidem non
dubium videtur, quin si Appianas his verbis antiquam centuriarum
descriptionem significare voluerit, ita ut ei, qui tum erat, ordini
opponeretur, haud magnae ei curae suerit, ut quid dictum vellet,
intelligeretur.

Dicet fortasse aliquis: sint haec ita, sed Appianas, quid
auctores sui habuerint, non recte intellexit, qui hoc ipsum dixe-
runt, Sullam in constituenda comitiorum ratione ad antiqua redi-
tum voluisse. Sed iure quaeritur: quo tandem consilio Sullam
priscam illam centuriarum descriptionem reduxisse putandum est,
cuius iamdiu memoria ex animis hominum paene oblitterata erat,
ita ut qualis revera esset quidque ea posset effici. eo tempore
vix quisquam recte cogitatione sibi fingere posset? Dictum est
hanc legem impedimento sore, ne comitia consulum, praetorum,
censorum ex sententia popularium evenirent¹. Sed si hoc actum
est, certe ad exspectationem res non respondit. Nam eodem iam
ann0‚ quum Sulla ipso praesente ac prope inspectante comitia
consularia haberentur, non ex sententia ei res cessit: itaque non
satis feliciter excogitatum n'eque efficax fuisse id remedium videtur.
Neque postea, quum Sulla unus ad suum arbitrium omnia admi-
nistrabat, videmus in comitiis centuriatis alio modo factam esse
suffragiorum lationem, quam ante id tempus et post facta est.
Quum centuriarum descriptio ante secundum punicum belluni
novata est, id quidem sane datum sit iis, qui populari rationi
studebant, ut suffragia hominum minus locupletium in comitiis
plus quam antea possent², quamquam de ea quoque re inter
doctos dissensio est; sed tamen neque ante Sullae tempora neque
post ea quemquam questum esse cognovimus, quod his in comitiis

 

¹ LANGE, Rom. Alt. 111, p. 126. Mommsen, Rom. Gesch. 11⁸, p. 258.
Quae praeterea a Mommsenio disputata sunt de mutata eo tempore fortunarum
omnium condicione deque censuum summis ad eorum temporum rationes non
accommodatis, ea magis infinite et universe dicta videntur, quam ut inde certi
aliquid effici possit.

² Dion. Hal. 4, 21. Csr ΜοΜΜεεκ, Rom. staatsr. 111, p. 27o; Laxos.
Rom. Alt. 11, p. 5¹3-

