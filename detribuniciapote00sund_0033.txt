1)ss TRIBUN. POT. A SULLA lMMINL'TA 29

spectantes omnes consulares fuerint an tribunorum quoque ius
legum ferendarum usurpatum sit, si quidem Appianus diserte
'dicit1 tribunicia lege Marium esse de exsilio revocatum, idque ita
fuisse confirmat Cicero ¹, alii⁸ vero ita de ea lege loquuntur, ut
ab ipso Cinna rogatam credas, Quod autem Cinna sua sponte,
non de senatus sententia leges &as tulit, a quibus initium sactum
est seditionis post profectionem Sullae ortae bellique Octaviani
-- nam consilia eius, contra tendente Octavio collega, non fuisse
probata maiori parti senatus vix dubium est — neque primum
neque unum hoc testimonium habemus, unde appareat, Romae
his praesertim turbulentis temporibus aliud fuisse legem esse per-
latam, aliud in usum translatam, ita ut ea se homines teneri ar-
bitrarentur. Neque mirum est, quum Sulla a rerum procuratione
se ipse removisset, quae ab eo constituta essent, pro nihilo esse
habita, etsi non statim leges ipsae abrogatae sunt. Certe popu·
laris partis homines quam in legum praescriptis moreque recepto
observandis non suerint diligentes, si consiliis suis obstarent, ex
‚multis rebus satis apparet; constat, ut alia omittam, consules sine
comitiis populi esse factos, Cinna et Carbone ipsis sibi magi-
stratus continuantibus. Haec autem civilis dissensio armata potis·
simum suit dissensio, et si ducibus opus erat consulibus, qui soli
exereitum, cui imperarent, haberent, ea maxime videtur causa
fuisse, quod vi et armis obtinendum erat, quod appetebatur. Atque
tribunos per hos popularis dominationis annos minus etiam quam
antea, quum penes optimates summa rei esset, actionem rerum
suscipere videmus; neque enim quod auctoritati senatus demptum
, est, id aut libertati populi aut tribunorum potestati adiectum, sed
, omnis potentia in factionis principes cessit, qui nomine magistra·
tuum paene tyrannorum in modum in republica dominabantur.
Idemque sere dicendum est de altera quoque seditione, quae
a Lepido mota est. Nam de hac quoque obscurum est, qui
modus tum suerit rogandarum legum, atque etiam illud incertum,
utrum revera omnes rogatae sint de iisque in comitiis actum necne;
certe ad id probandum vix illud valet, quod apud Tacitum est

¹ App. B. C. ι, 70.
² Cic. p. red. in sen. 15, 383 p. red. ad Quir. 4, xo tribuniciis illi

“ rogationibus nuella auctoritate senatuis sum restituti.

‘³ Dio Cass. fr. 100, 8 Melb. Vell. 2, 21.

