DE TRIBUN. POT. A SULLA IMMINUTA 33

eum tribuniciam potestatem maxime debilitasse et tantum non
sustulisse; id unum novum atque definitum addit, quod quidem
maximi momenti est, iis qui tribunatum gessissent, omnem eum
spem abscidisse ex tribunatu maiorem honorem adipiscendi. Id
igitur inter Livii et Appiani narrationem interest, quod ea, quae
ad tribunorum ius coercendum maximum facerent momentum,
Appianus Sulla primum consule, Livius Sulla dictatore constituta
vult. Sine dubio Livius rectius temporum ordinem servavit, rec-
tius etiam res ipsas exposuit. Nam ne tum quidem, quum dic—
tator rempublicam constituit, Sulla concilia plebis sustulit, remane-
bant creandorum magistratuum causa, neque usquam scriptum
reperimus Sulla dictatore et decem illis annis, quibus leges eius
valebant, alio modo tribunos creatos esse atque ante id tempus
et postea. Neque revera ·ipsa concilia plebis sublata voluit, sed
oppressam tribuniciam potestatem, quamquam scilicet ea concilia
magna parte potestatis et ea potestate, quae civitati maxime erat
periculosa, privata sunt, quum tribuni ius legum serendarum ami-
serunt. Appianus igitur, si summam rei spectamus, a vero haud
multum aberravit, si quidem iuris illa imminutio proxime ad tri-
bunos sed per eos ad concilia plebis pertinebat. Praeterea Sul·
lam tum non potuisse graviorem tribuniciae potestati plagam in-
fligere, nedum ut concilia plebis tolleret, vel inde colligitur, quod
initio anni insequentis ei a tribuno dies dicta est¹; ex illo autem
tempore. quum leges Sullae vigebant. diei dictiones tribunorum
nullas commemoratas cognovimus.

Denique illud considerandum est —— cuius rei quanta vis sit,
brevissime sed satis graviter significavit Madvigius — neque tum
Sullam tantum opibus et auctoritate valuisse, ut quidvis audere
posset, neque eum fuisse civitatis statum, ut tam sortia remedia
doeiderari viderentur. Nondum populares, Mario Cinnaque duci-
bus, sceleribus scelera cumulaverant: quae ad id tempus pecca-
verant, pro nihilo habenda erant prae iis, quorum postea culpam
sustinebant. Et qualis erat ipsius Sullae condicio? Qui ut legibus
a Sulpicio popularium duce latis obsisteret, nihil aliud, quo con-
fugeret, habuerat, quam ut serias indiceret re in religionem versa:
deinde tumultum concitantibus adversariis ipsisque consulibus vim
intentantibus et id edictum revocare et ipse Roma cedere coactus

¹ Cic. Brut. 48, 1793 Plut. Sulla 10 extr.
K. Hmn. Vet. Sams. ι’ Upsala V. 5 3

 

