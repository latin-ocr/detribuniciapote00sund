DE TRIBUN. POT. A SULLA IMMINUTA 37

est huius rei cognitio, argumentationis nostrae initium ductum est,
uno Appiani, altero eius qui periochas scripsit Livianas. Quos
inter auctores, quamquam de tempore rei discrepat, tamen de ipsa
re non eam esse dissensionem demonstrare conati sumus, ut non
quae ab altero narrata sunt, ab altero confirmari videantur. Atque
ut eorum, quae dicta sunt, summam breviter comprehendamus, si
Livium diserte scripsisse apparet ius legum ferendarum a Sulla
tribunis esse ademptum, si Appianus m de hac re tradidit, quae
diligentius rem examinanti, si non cum Livio plane consentiant,
at cum eius narratione pugnare non videantur, ad hoc si et ple-
biscitum illud de Termessibus post sactum est, quam tribuni iura
amissa recuperassent, neque omnino ullum legis indicium videtur
exstare eo tempore, quum leges Sullanae vigebant, tribunis plebis
serentibus perlatae; satis argumenti nobis attulisse videmur, cur
Sullam revera hanc potestatem tribunis ademisse neque recte anti-
quiorum scriptorum de hac re sententiam a recentioribus esse
improbatam existimemus.

K. Ham. Ver. Samj. ι’ Upula. V. 5. 4

